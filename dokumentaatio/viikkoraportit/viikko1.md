# Viikko 1

Ensimmäisellä viikolla tutustuin kurssin materiaaliin ja aloin miettimään omaa aihevalintaani. Aihe-ehdotuksista kiinnosti eniten satunnaisten luolastojen generointi. Mainintana oli vielä, että voi myös tehdä satunnaisia karttoja.Tämä vaikutti sopivalta aiheelta, sillä aihe on jo ennestään tuttu pelaamisen kautta (esimerkiksi No Man's Sky ja Spore). Netistä löytyi paljon materiaalia erilaisista algoritmeista, joita voidaan hyödyntää proseduaalisten karttojen luomisessa. Tutustuttuani näihin, päätin valita Bowyer-Watson algoritmin kartan pohjan luomiseen sekä Perlin-kohina algoritmin korkeuksien määrittämiseen. 

Varsinaista ohjelmointia en vielä aloittanut tällä viikolla. Alustin kuitenkin projektin Poetrylla. 

Tällä viikolla opin sen, kuinka monella erilaisella algoritmilla voidaan luoda satunnaisia asioita, ja miten näitä voidaan yhdistellä halutun lopputuloksen saamiseksi. Lisäksi opin triangulaatioista, Voronoi-diagrammista sekä satunnaisesti tuotetusta kohinasta ja niihin liittyvästä matematiikasta.

Vaikeuksia tuotti sopivien algoritmien valinta aiheeseen. Proseduaalisten karttojen luomisessa käytetyt algoritmit eroavat toteutuksiltaan hyvin paljon toisistaan, joten jouduin pitkään miettimään, mihin omat taidot mahdollisesti riittävät. 

Ensi viikolla olisi tarkoitus aloittaa varsinainen ohjelmointi. Tavoitteena olisi saada ainakin triangulaatioiden tuottaminen hyvälle mallille.

Työhön käytetty aika: 8h
